---
---

# Search API

De Search API van UiTdatabank is gebouwd op **Apache Solr** versie 4.4. De Search API geeft de zoekresultaten standaard terug in het documentformaat **CdbXML 3.2**.

Search clients van UiTdatabank spreken Solr niet rechtstreeks aan, maar via de Search API die gedeployed is in Glassfish.

Deze Search API vertaalt de API request naar Solr, zet de Solr response om naar een geldige API response conform CdbXML 3.2, en verzorgt de authenticatie en eventuele filtering op basis van de geauthenticeerde cliënt.

Volgende faciliteiten van Solr zijn opgenomen in de Search API:

* [Query time boosting](boosting.md)
* [Filter queries](filter_queries.md)
* [Sorteren](sorteren.md)
* [Geografisch zoeken](geografisch_zoeken.md)
* Paginering (niet specifiek besproken, komt aan bod in Search API syntax)
* [Facetten](facetten.md)
* [Suggesties](suggesties.md) (van zoektermen, items en spellingcontrole)

## Syntax

```
{server}/searchv2/search
```

| Parameter	| Beschrijving | Default waarde | Voorbeeld|
| -- | -- | -- | -- |
| q | query: vrije tekst of Solr Query formaat. Verplicht veld. |  | q=concert|
| fq | filterquery: Solr query die het resultaat filtert zonder de scores van de documenten te beïnvloeden. |  | fq=city:gent |
| start | Startpositie (gebruikt bij paginatie) | 0 | start=10 |
| rows | Aantal rijen. Maximum: 10000 | 50 | rows=10 |
| sort | Sorteerveld | score desc | sort=city+asc |
| pt | [Geografisch zoeken](geografisch_zoeken.md) |  | pt=51.036906,3.720739 |
| sfield | [Geografisch zoeken](geografisch_zoeken.md) |  | sfield=physical_gis |
| d | [Geografisch zoeken](geografisch_zoeken.md)|  | d=5 |
| facetField | [Gefacetteerde classificatie](facetten.md) |  | facetField=category |
| transform | Standaard worden zoekresultaten als volledige CdbXML 3.2 documenten teruggegeven. Indien slechts een beperkt aantal velden nodig is, typisch voor weergave van zoekresultaten in lijsten, wordt de parameter transform gebruikt. Zie [Output formaat](output_formaten.md). |  | transform=list |
| past | Standaard worden evenementen uit het verleden uit de zoekresultaten gefilterd | false | past=true |
| datetype | Een extra veld om eenvoudig te filteren op veelgebruikte tijd ranges, en als facetFilter. Volgende mogelijkheden bestaan: today,tomorrow, thisweekend, nextweekend, next7days, next14days, next30days, next3months, next6months, next12months, permanent. |  | datetype=today |

## Mapping

UiTdatabank bevat zowel events, actors en productions.

Actors en producties hebben een één-op één mapping met Solr documenten.

Een event kan echter op meer dan één document mappen. Een Solr document komt namelijk overeen met een tijdsgebonden event. Dit wil zeggen dat een event dat op vijf verschillende tijdstippen doorgaat, op vijf verschillende documenten wordt gemapt. Dit maakt het mogelijk om te zoeken op events die “nu” doorgaan.

Bij het searchen moet hiermee wel rekening worden gehouden: als men slechts één resultaat per event wil, dan moet men een “group” gebruiken.

## Meer info

Deze search engine biedt vele mogelijkheden en is uitgebreid gedocumenteerd:

* [Solr reference guide](http://archive.apache.org/dist/lucene/solr/ref-guide/apache-solr-ref-guide-4.4.pdf)
* [Solr wiki](http://wiki.apache.org/solr/)
