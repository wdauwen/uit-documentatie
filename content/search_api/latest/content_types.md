---
---

# Content types

De focus van de UiTdatabank ligt op op agenda-informatie, op evenementen en activiteiten. Volgende voorbeelden illustreren wat we verstaan onder **evenementen en activiteiten**:

* Het kortfilmfestival dat doorgaat van 1 tot 8 december in het STUK en Cinema ZED.
* Admiral Freebee Solo op 30/11 in de Monty in Antwerpen
De kerstmarkt van 30/11 t/m 30/12 op de Grote Markt in Brussel
* “Dagprogramma à la carte: een hedendaagse kijk op kunst (12 tot 18 jaar)”: rondleidingen op afspraak in het MUHKA en het Middelheimmuseum, elke dag behalve maandag tussen 10 en 17 u.

Naast evenementen en activiteiten worden ook (relevante, publiekstoegankelijke) locaties, producties en organisaties bewaard in de UiTdatabank.

**Locaties**

Bv. het MUHKA, de Vooruit, het strand van Oostende, het Atomium, De Zimmertoren in Lier met op de eerste verdieping de Astronomische Studio; dit zijn publieksrelevante / publiekstoegankelijke plekken of plaatsen.

**Producties**

Bv. het theaterstuk “Onegin” in regie van “Het Toneelhuis”. Dit resulteert dan in een lijst “evenementen” (d.i. aanbod) waar de productie effectief opgevoerd wordt. Producties zijn dus potentieel aanbod, klaar om georganiseerd te worden (een voorstelling, concert, tentoonstelling, workshop, cursus, film edm).

Een productie bevat algemene gegevens ivm een bepaald aanbod zoals titel, korte beschrijving, afbeeldingen enz. Deze gegevens worden eventueel gekopieerd naar het evenement dat de productie brengt. Daarom stellen we dat een productie dikwijls fungeert als sjabloon voor een aanbod, dat deze gegevens aanvult met specifieke gegevens zoals informatie over waar en wanneer de productie plaatsvindt.

**Organisatoren**

Dit zijn de organisaties of personen die het specifieke aanbod organiseren. In sommige gevallen is de organisator en de locatie van het aanbod dezelfde instantie.
